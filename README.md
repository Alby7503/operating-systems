# Sistemi Operativi - I Modulo (2019-2020)

[News](#News) | [Informazioni Generali](#Informazioni-Generali) | [Syllabus](#Syllabus) | [Materiale Didattico](#Materiale-Didattico)

## News
- **Esiti IV Appello Scritto dello 08/07/2020**<br/>
Gli esiti del IV appello scritto dello 08/07/2020 sono disponibili al seguente [link](./exams/2020-07-08_esiti.pdf).
- **Verbalizzazione Esame**<br/>
Si ricorda a tutti coloro che hanno superato entrambi i moduli del corso di Sistemi Operativi che per procedere all'effettiva verbalizzazione del voto **è necessario iscriversi a un appello su Infostud**. Contestualmente, gli studenti interessati dovranno **inviare un messaggio** [email al docente](mailto:tolomei@di.uniroma1.it) in cui si ricorda che il motivo dell'iscrizione all'esame è strettamente legato alla necessità di verbalizzare il proprio voto finale.
- **IV Appello Scritto del 08/07/2020**<br/>
La prova d'esame scritta relativa al IV appello dell'a.a. 2019/20 si svolgerà **mercoledì 08/07/2020** mediante quiz a risposta multipla su piattaforma Moodle **in modalità a distanza**, secondo i criteri previsti dal [Decreto Rettorale n. 1141/2020](https://www.uniroma1.it/it/documento/procedura-straordinaria-conseguente-allemergenza-sanitaria-covid-19-lo-svolgimento-degli). È già possibile iscriversi all'appello su Infostud (verbale **718064**); la chiusura delle iscrizioni è prevista per **sabato 04/07/2020**.<br/>
La prova si svolgerà dalle ore **15:00** alle ore **17:00**, e i dettagli con le istruzioni per il suo svolgimento verranno forniti **ai soli candidati iscritti** nei giorni immediatamente precedenti alla data dell'appello.<br/>
Rinnovo l'invito ad iscriversi in modo **responsabile**, consapevoli del fatto che ogni eventuale assenza si ripercuoterebbe inevitabilmente sui propri colleghi e sull'organizzazione - già di per sé complicata - dell'intero appello.<br/>
- **Esiti III Appello Scritto del 19/06/2020**<br/>
Gli esiti del III appello scritto del 19/06/2020 sono disponibili al seguente [link](./exams/2020-06-19_esiti.pdf).
- **Nuova Simulazione Prova Esame**<br/>
Sulla pagina Moodle del corso, è disponibile una nuova simulazione della prova d'esame al seguente [link](https://elearning.uniroma1.it/mod/quiz/view.php?id=317363) in aggiunta a quella già presente. ~~Il quiz sarà accessibile esclusivamente mediante [Safe Exam Browser](https://safeexambrowser.org/news_en.html) (SEB); pertanto, si invitano gli studenti a predisporre la propria postazione installando il software necessario reperibile al seguente [link](https://safeexambrowser.org/download_en.html)~~.<br/>
- **III Appello Scritto del 19/06/2020**<br/>
La prova d'esame scritta relativa al III appello dell'a.a. 2019/20 si svolgerà **venerdì 19/06/2020** mediante quiz a risposta multipla su piattaforma Moodle **in modalità a distanza**, secondo i criteri previsti dal [Decreto Rettorale n. 1141/2020](https://www.uniroma1.it/it/documento/procedura-straordinaria-conseguente-allemergenza-sanitaria-covid-19-lo-svolgimento-degli): è già possibile iscriversi all'appello su Infostud (verbale **714565**).<br/>
Al fine di stabilire l'eventuale necessità di suddividere l'appello in più turni, sarà doveroso conoscere il numero di iscritti alla prova con un sufficiente margine di anticipo. Pertanto, la chiusura delle iscrizioni su Infostud avverrà **5 giorni prima** della data dell'appello (**domenica 14/06/2020**), diversamente da quanto accade di solito per gli esami in presenza. Ciò detto, invito comunque gli studenti ad iscriversi consapevoli del fatto che ogni eventuale assenza si ripercuoterebbe inevitabilmente sui propri colleghi e sull'organizzazione - già di per sé complicata - dell'intero appello.<br/>
I dettagli circa l'orario della/e prova/e e le istruzioni su come accedervi, verranno forniti **ai soli candidati iscritti** non appena sarà definito il numero di turni necessari sulla base delle iscrizioni pervenute entro il termine previsto.<br/>
- **Esiti Appello Straordinario Scritto del 08/05/2020**<br/>
Gli esiti dell'appello straordinario scritto del 08/05/2020 sono disponibili al seguente [link](./exams/2020-05-08_esiti.pdf).
- **Appello Sessione Straordinaria**<br/>
Si avvisano gli studenti interessati aventi diritto a sostenere l'esame durante la sessione straordinaria che è possibile prenotarsi nell'apposito appello disponibile su Infostud. 
La data della prova scritta è fissata per **venerdì 8 maggio** dalle ore **10:00** alle ore **12:00**. Eventuali aggiornamenti seguiranno su questa pagina.<br/>
**IMPORTANTE:** Si ricorda che la proroga della sessione straordinaria inizialmente prevista durante il periodo marzo-aprile riguarda **solamente** lo svolgimento delle prove d'esame e **non** si applica a nessuna delle scadenze ad esse propedeutiche. In altre parole, **solo coloro che hanno fatto richiesta entro i limiti originariamente previsti** (**9 marzo 2020**), potranno iscriversi all'appello su Infostud e sostenere l'esame.
- **Esami Sessione Straordinaria**<br/>
In ottemperanza ai provvedimenti assunti da Sapienza in materia di didattica per fronteggiare l'emergenza COVID-19, emanati dal Senato Accademico a margine della seduta del **24 marzo 2020**, si comunica quanto segue:<br/>
_Gli esami scritti saranno riprogrammati a seguito dell'individuazione di procedure a garanzia del corretto svolgimento delle prove, come concordato con la CRUI._<br/>
- **Esiti II Appello Scritto del 05/02/2020**<br/>
Gli esiti del II appello scritto del 05/02/2020 sono disponibili al seguente [link](./exams/2020-02-05_esiti.pdf).
- **II Appello Scritto del 05/02/2020**<br/>
La prova d'esame scritta relativa al II appello dell'a.a. 2019/20 si svolgerà **mercoledì 05/02/2020** dalle ore **14:30** alle ore **16:30** presso l'**aula 16** dei laboratori situati in via Tiburtina, 205.<br/>
- **I Appello Orale del 29/01/2020**<br/>
Le prove orali relative al I appello si svolgeranno **mercoledì 29 gennaio** a partire dalle ore **10:00** in **aula G50** presso la sede di viale Regina Elena, 295.<br/>
- **Visione I Appello Scritto del 16/01/2020**<br/>
Tutti coloro che **NON** sosterranno la prova orale o che **NON** hanno superato la prova scritta potranno visionare il proprio elaborato in modo strettamente individuale **mercoledì 22 gennaio** a partire dalle ore **10:00** in **aula G50** presso la sede di viale Regina Elena, 295.<br/>
- **Esiti I Appello Scritto del 16/01/2020**<br/>
Gli esiti del I appello scritto del 16/01/2020 sono disponibili al seguente [link](./exams/2020-01-16_esiti.pdf).
- **Ricevimento Generale + Correzione Simulazione Esame**<br/>
Gli studenti sono invitati a partecipare al ricevimento generale in previsione del primo appello d'esame, che si terrà **martedì 14/01/2020** dalle ore **16:00** alle ore **18:00** e **mercoledì 15/01/2020** dalle ore **10:00** alle ore **13:00** presso l'**aula G50** in viale Regina Elena, 295 ([map](https://goo.gl/maps/yGxVpMexqTFc6TLW6)).<br/>
- **I Appello Scritto del 16/01/2020**<br/>
La prova d'esame scritta relativa al I appello dell'a.a. 2019/20 si svolgerà **giovedì 16/01/2020** dalle ore **14:30** alle ore **16:30** presso l'**aula 17** dei laboratori situati in via Tiburtina, 205.<br/>
- **Simulazione Prova Esame**<br/>
Sulla pagina Moodle del corso, è disponibile la simulazione della prova d'esame al seguente [link](https://elearning.uniroma1.it/mod/quiz/view.php?id=260605).<br/>
- **Sospensione della Didattica 13/12/2019**<br/>
A causa dell'ordinanza comunale diramata in serata ([link](https://www.comune.roma.it/web/it/home.page)), tutte le lezioni previste per la giornata di domani, **venerdì 13 dicembre**, sono state annullate. Di conseguenza, la prossima lezione di Sistemi Operativi si svolgerà **martedì 17/12** dalle **17:00** alle **19:00**. Potete consultare il comunicato ufficiale a questo [link](https://www.uniroma1.it/it/notizia/lezioni-sospese-il-13-dicembre).
- **Annullata la Lezione del 20/12/2019**<br/>
Come già annunciato quest'oggi in aula, la lezione del **20/12/2019** è annullata a causa della mancanza di un'aula dalla capacità adeguata. Pertanto, l'ultima lezione del corso coinciderà con la seconda lezione di recupero che si svolgerà **mercoledì 18/12/2019** dalle ore **10:00** alle ore **12:00** in aula T2.
- **Lezioni di Recupero**<br/>
Il giorno **giovedì 12/12/2019** dalle ore **11:00** alle ore **13:00** presso l'Aula T2 di Giurisprudenza [CU046] si svolgerà la prima delle due lezioni di recupero previste.<br/>
La seconda lezione di recupero avrà luogo **mercoledì 18/12/2019**, sempre in Aula T2, dalle ore **10:00** alle ore **12:00**.<br/>
-  **22/11/2019**<br/>
Durante la lezione di **venerdì 22/11** sarà dedicato uno spazio di **almeno 15 minuti** nel quale gli studenti saranno invitati a compilare il Questionario delle Opinioni degli Studenti (OPIS), tramite i propri dispositivi mobili.<br/>
Ulteriori dettagli e istruzioni sulle modalità di compilazione del questionario verranno forniti durante la lezione.<br/>
Si invitano gli studenti alla massima partecipazione.<br/>
-  **25/10/2019**<br/>
A causa dello sciopero nazionale dei trasporti, la lezione di Sistemi Operativi di **venerdì 25/10** terminerà in anticipo rispetto al solito, presumibilmente intorno alle **17:30**.

## Informazioni Generali

Benvenuti sul sito web del corso di Sistemi Operativi - I Modulo!

Il corso si svolge al primo semestre del secondo anno della [Laurea Triennale in Informatica della Sapienza Università di Roma](https://www.studiareinformatica.uniroma1.it/laurea).

Questo repository contiene il materiale didattico del corso sottoforma di slide PDF ed esercizi relativi all'anno accademico 2019/20, limitatamente al II canale (M-Z).

### Orario delle Lezioni
- **Martedì** dalle **17:00** alle **19:00** (Aula III - edificio MATEMATICA G. CASTELNUOVO [CU006])
- **Venerdì** dalle **16:00** alle **19:00** (Aula III - edificio MATEMATICA G. CASTELNUOVO [CU006])

### Orario di Ricevimento
- **Giovedì** dalle **10:00** alle **12:00** in viale Regina Elena 295 c/o Palazzina G, III piano, stanza G49

### Pagina Moodle del Corso
Gli studenti devono registrarsi alla pagina Moodle che si trova al seguente indirizzo web, utilizzando le stesse credenziali (username/password) per l'accesso ai servizi Wi-Fi e Infostud: https://elearning.uniroma1.it/course/view.php?id=8017

### Obiettivi del Corso
I sistemi operativi sono parte essenziale di un sistema di calcolo e costituiscono l'esempio ideale di un concetto fondamentale e trasversale all'intero percorso di studio in Informatica, ossia quello dell'_astrazione_. 

Più specificamente, grazie al processo di virtualizzazione delle risorse fisiche, i sistemi operativi consentono ai programmatori di sviluppare software applicativi evitando di doversi concentrare sui dettagli della macchina hardware, garantendo infine un miglior livello di usabilità da parte dell'utente finale. È pertanto necessario che uno studente di Informatica possieda le basi per comprendere le principali problematiche relative all'efficace progettazione (e utilizzo) di un software altamente complesso come quello di un sistema operativo moderno.

Allo scopo di fornire tali basi, durante il corso verranno discussi alcuni concetti fondamentali relativi ai sistemi operativi cosiddetti _general purpose_ (tipicamente installati su PC/laptop) e alle loro funzionalità primarie (gestione dei processori, della memoria e dei dispositivi di ingresso/uscita). Verranno altresì forniti cenni sulle caratteristiche principali dei sistemi operativi installati sui dispositivi mobili (tablet/smartphone).

I concetti generali previsti per il corso, ampiamente coperti dal materiale bibliografico consigliato, verranno discussi a lezione in maniera relativamente indipendente da specifici sistemi operativi. Essi saranno comunque esemplificati facendo riferimento a sistemi operativi noti e di utilizzo comune, come ad esempio UNIX/Linux, Windows, Mac, Android, iOS, etc.

### Modalità di Esame
Per il superamento dell'esame è prevista una **prova scritta** a cui può far seguito una prova orale _facoltativa_. In altre parole, è possibile verbalizzare immediatamente il voto ottenuto allo scritto, ovviamente a patto che questo sia sufficiente (>= 18).

### Libri di Testo Consigliati
Sebbene non obbligatori ai fini del superamento dell'esame, i seguenti libri di testo (preferibilmente in lingua inglese) costituiscono una fonte utile per assimilare più approfonditamente i concetti esposti durante le lezioni:
- _Operating System Concepts_ [Silberschatz _et al._];
- _Modern Operating Systems_ [Tanenbaum _et al._];
- _Operating Systems: Three Easy Pieces_ [Remzi] [available online](http://pages.cs.wisc.edu/~remzi/OSTEP/).

I primi due libri sono comunque disponibili anche in versione italiana:
- _Sistemi Operativi. Concetti ed Esempi_ [Silberschatz _et al._];
- _I Moderni Sistemi Operativi_ [Tanenbaum _et al._]
 
<hr>

## Syllabus
**Introduzione**
- Concetti di base
- Storia dei sistemi operativi
- Relazione tra macchina fisica (HW) e sistemi operativi
- Struttura dei sistemi operativi

**Gestione dei Processi**
- Processi
- CPU Scheduling
- Threads
- Sincronizzazione
- Deadlock

**Gestione della memoria**
- Memoria principale (RAM)
- Memoria virtuale

**Gestione dei sistemi di I/O**
- Dispositivi di memoria di massa
- Interfaccia del file system
- Implementazione del file system
- Sistemi di I/O

**Concetti avanzati**
- Protezione
- Sicurezza
- Sistemi distribuiti
- Sistemi per dispositivi mobili

<hr>

## Materiale Didattico

| Lezione \# | Data | Argomento                                     | Materiale      | 
|------------|------|-----------------------------------------------|----------------|
| Lezione 1  | 24/09/2019 | Introduzione | [slides: <a href="./lectures/slides/01_Intro.pdf" target="_blank">PDF</a>] |
| Lezione 2  | 27/09/2019 | Relazione tra Sistema Operativo e Hardware | [slides: <a href="./lectures/slides/02_OS_and_Computer_Architecture.pdf" target="_blank">PDF</a>]|
| Lezioni 3 - 4  | 01/10/2019 - 04/10/2019 | Struttura di un Sistema Operativo | [slides: <a href="./lectures/slides/03_OS_Structure.pdf" target="_blank">PDF</a>]|
| Lezioni 5 - 6  | 08/10/2019 - 11/10/2019 | Processi | [slides: <a href="./lectures/slides/04_Processes.pdf" target="_blank">PDF</a>] [<a href="./code/processes.tgz" download="processes.tgz">code</a>]|
| Lezione 7  | 15/10/2019 | Scheduling della CPU (1) | [slides: <a href="./lectures/slides/05_CPU_Scheduling_1.pdf" target="_blank">PDF</a>] |
| Lezioni 8 - 9 | 18/10/2019 - 22/10/2019 | Scheduling della CPU (2) | [slides: <a href="./lectures/slides/05_CPU_Scheduling_2.pdf" target="_blank">PDF</a>]|
| Lezioni 10 - 11 | 25/10/2019 - 29/10/2019 | Threads | [slides: <a href="./lectures/slides/06_Threads.pdf" target="_blank">PDF</a>] [<a href="./code/threads.tgz" download="threads.tgz">code</a>]|
| Lezione 12 | 12/11/2019 | Sincronizzazione tra Processi/Thread (1) | [slides: <a href="./lectures/slides/07_Synchronization_1.pdf" target="_blank">PDF</a>]|
| Lezione 13 | 15/11/2019 | Sincronizzazione tra Processi/Thread (2) | [slides: <a href="./lectures/slides/07_Synchronization_2.pdf" target="_blank">PDF</a>] [<a href="./code/synchronization.tgz" download="synchronization.tgz">code</a>]|
| Lezioni 14 - 15 | 19/11/2019 - 22/11/2019 | Deadlock | [slides: <a href="./lectures/slides/08_Deadlock.pdf" target="_blank">PDF</a>] |
| Lezione 16 | 26/11/2019 | Esercitazione I | [slides: <a href="./exercises/Questions_I.pdf" target="_blank">PDF</a>] |
| Lezione 17 | 29/11/2019 | Gestione della Memoria (1) | [slides: <a href="./lectures/slides/09_Memory_Management.pdf" target="_blank">PDF</a>] |
| Lezioni 18 - 19 | 03/12/2019 - 06/12/2019 | Gestione della Memoria (2) | [slides: <a href="./lectures/slides/10_Memory_Management_Paging.pdf" target="_blank">PDF</a>] |
| Lezioni 20 - 21 | 10/12/2019 - 12/12/2019 | Memoria Virtuale | [slides: <a href="./lectures/slides/11_Virtual_Memory.pdf" target="_blank">PDF</a>] |
| Lezione 22 | 17/12/2019 | Dispositivi di Memoria di Massa | [slides: <a href="./lectures/slides/12_Mass_Storage.pdf" target="_blank">PDF</a>] |
| Lezione 23 | 18/12/2019 | File System: Interfaccia e Implementazione | [slides: <a href="./lectures/slides/13_File_System.pdf" target="_blank">PDF</a>] |

