# Sistemi Operativi - I Modulo - 2022-23 (Canale A-L)

[News](#News) | [Informazioni Generali](#Informazioni-Generali) | [Syllabus](#Syllabus) | [Materiale Didattico](#Materiale-Didattico) | [Anni Precedenti](#Anni-Precedenti)

## News
- Si invitano tutti gli studenti intenzionati a frequentare il corso ad iscriversi **quanto prima** alla pagina Moodle del corso, [come indicato di seguito](#Pagina-Moodle-del-Corso). Inoltre, si ricorda di compilare l'apposito [form](https://forms.gle/HUmkR14znPhZQ46Q9) per consentire il tracciamento delle presenze in aula, [come riportato sotto](#Modalità-di-Partecipazione-al-Corso).<br/>
- L'inizio delle lezioni è fissato per il giorno **martedì 27 settembre 2022**, e l'orario completo degli insegnamenti del I semestre a.a. 2022-23 è disponibile al seguente [link](https://www.studiareinformatica.uniroma1.it/orario-delle-lezioni).

## Informazioni Generali

Benvenuti sul sito web del corso di Sistemi Operativi - I Modulo!

Il corso si svolge al primo semestre del secondo anno della [Laurea Triennale in Informatica della Sapienza Università di Roma](https://www.studiareinformatica.uniroma1.it/laurea).

Questo repository contiene il materiale didattico del corso sottoforma di slide PDF ed esercizi relativi all'anno accademico 2022-23, limitatamente al I canale (A-L).

### Orario delle Lezioni
- **Martedì** dalle **15:00** alle **18:00** (Aula Magna - Edificio "C" c/o Viale Regina Elena, 295 [[map](https://goo.gl/maps/KWri4cvHFkDZmqyA8)]) 
- **Giovedì** dalle **13:00** alle **15:00** (Aula Magna - Edificio "C" c/o Viale Regina Elena, 295) [[map](https://goo.gl/maps/KWri4cvHFkDZmqyA8)]) 

### Modalità di Partecipazione al Corso
Come indicato dalle politiche di prevenzione e gestione del rischio COVID-19, Sapienza mantiene in vigore la necessità di tracciare la presenza degli studenti in aula. A tale scopo, i corsi di laurea di Informatica, Applied Computer Science and Artificial Intelligence e Computer Science hanno predisposto ciascuno un Google Form dedicato che può essere compilato in qualsiasi momento (prima, durante o dopo la lezione). 

Il tracciamento della presenza ha l'obiettivo di salvaguardare la salute degli studenti, nonché di tutta la comunità Sapienza. Pertanto, ringraziando fin da ora gli studenti per la collaborazione, si raccomanda di **compilare il form per ogni lezione a cui si partecipa**. Il form di segnalazione presenza in aula per il Corso di Laurea in Informatica si trova al seguente [link](https://forms.gle/HUmkR14znPhZQ46Q9).

### Pagina Moodle del Corso
Gli studenti **devono** registrarsi alla pagina Moodle che si trova al seguente indirizzo web, utilizzando le stesse credenziali istituzionali (username/password) per l'accesso ai servizi Wi-Fi e Infostud: https://elearning.uniroma1.it/course/view.php?id=15523

### Orario di Ricevimento
Per garantire la massima flessibilità, è preferibile concordare con il docente un ricevimento su appuntamento (in presenza o a distanza). Si prega di inviare la propria richiesta via email all'indirizzo: tolomei@di.uniroma1.it, indicando come soggetto "_SO-I 2022-23: Ricevimento_".<br/> 
I ricevimenti in presenza si terranno nell'ufficio del docente, presso la Stanza 106 al I piano dell'Edificio "E" situato in Viale Regina Elena, 295 ([map](https://goo.gl/maps/5dSuQbvaeqXePV9y6)).


### Contatti Docente
- Email: tolomei@di.uniroma1.it
- Sito web: https://www.di.uniroma1.it/~tolomei
- Bacheca Sapienza: https://corsidilaurea.uniroma1.it/it/users/gabrieletolomeiuniroma1it
- Ufficio: Stanza 106 I piano Edificio "E" c/o Viale Regina Elena, 295 ([map](https://goo.gl/maps/5dSuQbvaeqXePV9y6))

### Obiettivi del Corso
I sistemi operativi sono parte essenziale di un sistema di calcolo e costituiscono l'esempio ideale di un concetto fondamentale e trasversale all'intero percorso di studio in Informatica, ossia quello dell'_astrazione_. 

Più specificamente, grazie al processo di virtualizzazione delle risorse fisiche, i sistemi operativi consentono ai programmatori di sviluppare software applicativi evitando di doversi concentrare sui dettagli della macchina hardware, garantendo infine un miglior livello di usabilità da parte dell'utente finale. È pertanto necessario che uno studente di Informatica possieda le basi per comprendere le principali problematiche relative all'efficace progettazione (e utilizzo) di un software altamente complesso come quello di un sistema operativo moderno.

Allo scopo di fornire tali basi, durante il corso verranno discussi alcuni concetti fondamentali relativi ai sistemi operativi cosiddetti _general purpose_ (tipicamente installati su PC/laptop) e alle loro funzionalità primarie (gestione dei processori, della memoria e dei dispositivi di ingresso/uscita). Verranno altresì forniti cenni sulle caratteristiche principali dei sistemi operativi installati sui dispositivi mobili (tablet/smartphone).

I concetti generali previsti per il corso, ampiamente coperti dal materiale bibliografico consigliato, verranno discussi a lezione in maniera relativamente indipendente da specifici sistemi operativi. Essi saranno comunque esemplificati facendo riferimento a sistemi operativi noti e di utilizzo comune, come ad esempio UNIX/Linux, Windows, Mac, Android, iOS, etc.

### Prerequisiti
- Concetti fondamentali di architetture degli elaboratori
- Fondamenti di programmazione

### Modalità di Esame
Per il superamento dell'esame è prevista una **prova scritta**, basata su un quiz Moodle a risposta multipla. Tutti coloro che superano la prova scritta con un punteggio _compreso tra **15** e **17**_ (estremi inclusi) sono ammessi, nonché **obbligati**, a sostenere la successiva **prova orale**. Coloro che, invece, ottengono un punteggio sufficiente (_maggiore o uguale a **18**_) alla prova scritta possono decidere di confermare il voto ottenuto **oppure** sostenere un'ulteriore prova orale integrativa opzionale.

### Testi Consigliati
Sebbene **non** obbligatori ai fini del superamento dell'esame, i seguenti libri di testo (preferibilmente in lingua inglese) costituiscono una fonte utile per assimilare più approfonditamente i concetti esposti durante le lezioni:
- _Operating System Concepts_ [Silberschatz _et al._];
- _Modern Operating Systems_ [Tanenbaum _et al._];
- _Operating Systems: Three Easy Pieces_ [Remzi] (<a href="http://pages.cs.wisc.edu/~remzi/OSTEP/" target="_blank">disponibile gratuitamente online</a>).

I primi due libri sono comunque disponibili anche in versione italiana:
- _Sistemi Operativi. Concetti ed Esempi_ [Silberschatz _et al._];
- _I Moderni Sistemi Operativi_ [Tanenbaum _et al._]
 
<hr>

## Syllabus
**Introduzione**
- Concetti di base
- Storia dei sistemi operativi
- Relazione tra macchina fisica (HW) e sistemi operativi
- Struttura dei sistemi operativi

**Gestione dei Processi**
- Processi
- CPU Scheduling
- Threads
- Sincronizzazione
- Deadlock

**Gestione della memoria**
- Memoria principale (RAM)
- Memoria virtuale

**Gestione dei sistemi di I/O**
- Dispositivi di memoria di massa
- Interfaccia del file system
- Implementazione del file system
- Sistemi di I/O

**Concetti avanzati**
- Protezione
- Sicurezza
- Sistemi distribuiti
- Sistemi per dispositivi mobili

<hr>

## Materiale Didattico

| Lezione \# | Data | Argomento                                     | Materiale      | 
|------------|------|-----------------------------------------------|----------------|
<!--| Lezione 1  | 05/10/2020 | Introduzione | [slides: <a href="./lectures/slides/01_Intro.pdf" target="_blank">PDF</a>] |
| Lezione 2  | 07/10/2020 | Relazione tra Sistema Operativo e Macchina Fisica | [slides: <a href="./lectures/slides/02_OS_and_Computer_Architecture.pdf" target="_blank">PDF</a>]|
| Lezione 3 | 12/10/2020 | Struttura di un Sistema Operativo | [slides: <a href="./lectures/slides/03_OS_Structure.pdf" target="_blank">PDF</a>]|
| Lezione 4  | 14/10/2020 | Processi | [slides: <a href="./lectures/slides/04_Processes.pdf" target="_blank">PDF</a>] [<a href="./code/processes.tgz" download="processes.tgz">code</a>]|
| Lezioni 5 e 6  | 19/10/2020 - 21/10/2020 | Scheduling della CPU (1) | [slides: <a href="./lectures/slides/05_CPU_Scheduling_1.pdf" target="_blank">PDF</a>] |
| Lezioni 7 e 8 | 26/10/2020 - 28/10/2020 | Scheduling della CPU (2) | [slides: <a href="./lectures/slides/05_CPU_Scheduling_2.pdf" target="_blank">PDF</a>]|
| Lezioni 9 e 10 | 02/11/2020 - 04/11/2020 | Threads | [slides: <a href="./lectures/slides/06_Threads.pdf" target="_blank">PDF</a>] [<a href="./code/threads.tgz" download="threads.tgz">code</a>]|
| Lezioni 11 e 12 | 09/11/2020 - 11/11/2020 | Sincronizzazione tra Processi/Thread (1) | [slides: <a href="./lectures/slides/07_Synchronization_1.pdf" target="_blank">PDF</a>]|
| Lezione 13 | 16/11/2020 | Sincronizzazione tra Processi/Thread (2) | [slides: <a href="./lectures/slides/07_Synchronization_2.pdf" target="_blank">PDF</a>] [<a href="./code/synchronization.tgz" download="synchronization.tgz">code</a>]|
| Lezione 14 | 18/11/2020 | Deadlock | [slides: <a href="./lectures/slides/08_Deadlock.pdf" target="_blank">PDF</a>] |
| Lezione 15 | 23/11/2020 | Gestione della Memoria (1) | [slides: <a href="./lectures/slides/09_Memory_Management.pdf" target="_blank">PDF</a>] |
| Lezione 16 | 25/11/2020 | Gestione della Memoria (2) | [slides: <a href="./lectures/slides/10_Memory_Management_Paging.pdf" target="_blank">PDF</a>] |
| Lezioni 17 - 18 | 30/11/2020 - 02/12/2020 | Memoria Virtuale | [slides: <a href="./lectures/slides/11_Virtual_Memory.pdf" target="_blank">PDF</a>] |
| Lezioni 19 - 20 | 07/12/2020 - 09/12/2020 | Dispositivi di Memoria di Massa | [slides: <a href="./lectures/slides/12_Mass_Storage.pdf" target="_blank">PDF</a>] |
| Lezione 21 | 14/12/2020 | File System: Interfaccia e Implementazione | [slides: <a href="./lectures/slides/13_File_System.pdf" target="_blank">PDF</a>] |
| Lezioni 22 - 23 - 24 | 16/12/2020 - 21/12/2020 - 23/12/2020 | Esercitazioni | |
-->

# Anni Precedenti
In questa sezione è possibile accedere alle informazioni del corso relativamente agli anni accademici precedenti rispetto a quello corrente.

**NOTA:** _La directory che include il materiale didattico è **unica** e il suo contenuto può subire modifiche o aggiornamenti di anno in anno; pertanto, è possibile che vi siano discrepanze tra ciò che è presente su questo sito e ciò che invece è stato mostrato in un determinato anno, diverso da quello corrente._

- [2020-21](./oldest/2020-21.md)
- [2019-20](./oldest/2019-20.md)
